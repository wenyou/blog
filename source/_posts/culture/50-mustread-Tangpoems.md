---
title: 余秋雨推荐50首必读唐诗
author: Arun
comments: false
date: 2024-08-13 22:50:00
updated: 2024-08-13 22:50:00
tags: 唐诗
categories: [诗词,唐诗]
summary: 小学生学习用余秋雨推荐50首必读唐诗
---


## 《早发白帝城》 
> 李白

朝辞白帝彩云间，千里江陵一日还。
两岸猿声啼不住，轻舟已过万重山。

---


## 《黄鹤楼送孟浩然之广陵》
> 李白

故人西辞黄鹤楼，烟花三月下扬州。
孤帆远影碧空尽，唯见长江天际流。 <small>*(唯 通：惟)*</small>

---

## 《将<small>*（qiāng）*</small>进酒》
> 李白

君不见黄河之水天上来，奔流到海不复回。
君不见高堂明镜悲白发，朝如青丝暮成雪。
人生得意须尽欢，莫使金樽<small>*（zūn）*</small>空对月。
天生我材必有用，千金散尽还复来。
烹羊宰牛且为乐，会须一饮三百杯。
岑夫子，丹丘生，将进酒，杯莫停。
与君歌一曲，请君为我倾耳听。(倾耳听 一作：侧耳听)
钟鼓馔(zhuàn)玉不足贵，但愿长醉不愿醒。(不足贵 一作：何足贵；不愿醒 一作：不复醒)
古来圣贤皆寂寞，惟有饮者留其名。(古来 一作：自古；惟 通：唯)
陈王昔时宴平乐lè，斗酒十千恣zì欢谑xuè。
主人何为言少钱，径须沽取对君酌。
五花马、千金裘(qiú)，呼儿将(jiāng)出换美酒，与尔同销万古愁。

---

## 《送友人》
> 李白

青山横北郭，白水绕东城。
此地一为别，孤蓬万里征。
浮云游子意，落日故人情。
挥手自兹去，萧萧班马鸣。 

---
## 《行路难》
> 李白

金樽(zūn)清酒斗十千，玉盘珍羞直万钱。(羞 同：馐；直 同：值)
停杯投箸(zhù)不能食，拔剑四顾心茫然。
欲渡黄河冰塞川，将登太行雪满山。(雪满山 一作：雪暗天)
闲来垂钓碧溪上，忽复乘舟梦日边。(碧 一作：坐)
行路难，行路难，多歧路，今安在？
长风破浪会有时，直挂云帆济沧海。

---
## 《子夜吴歌》秋歌 
> 李白

长安一片月，万户捣衣声。
秋风吹不尽，总是玉关情。
何日平胡虏，良人罢远征。 

---
## 《蜀道难》
> 李白

噫吁嚱（yī xū xī），危乎高哉(zāi)！
蜀道之难，难于上青天！
蚕丛及鱼凫（fú），开国何茫然！
尔来四万八千岁，不与秦塞(sài)通人烟。
西当太白有鸟道，可以横绝峨眉巅。
地崩山摧壮士死，然后天梯石栈(zhàn)相钩连。
上有六龙回日之高标，下有冲波逆折之回川。
黄鹤之飞尚不得过，猿猱（náo）欲度愁攀援。
青泥何盘盘，百步九折萦（yíng）岩峦。
扪参(mén shēn)历井仰胁息，以手抚膺(yīng)坐长叹。

问君西游何时还？畏途巉(chán)岩不可攀。
但见悲鸟号(háo)古木，雄飞雌从绕林间。
又闻子规啼夜月，愁空山。
蜀道之难，难于上青天，使人听此凋朱颜！
连峰去天不盈尺，枯松倒挂倚绝壁。
飞湍(tuān)瀑流争喧豗(huī)，砯(pīng)崖转石万壑(hè)雷。
其险也如此，嗟(jiē)尔远道之人胡为乎来哉！(也如此 一作：也若此)

剑阁峥嵘而崔嵬(wéi)，一夫当关，万夫莫开。
所守或匪(fēi)亲，化为狼与豺(chái)。
朝避猛虎，夕避长蛇，磨牙吮(shǔn)血(xuè)，杀人如麻。
锦城虽云乐，不如早还（huán）家。
蜀道之难，难于上青天，侧身西望长咨嗟(zī jiē)！(咨嗟：叹息)

---

## 《月下独酌》
> 李白

花间一壶酒，独酌(zhuó)无相亲。
举杯邀明月，对影成三人。
月既不解饮，影徒随我身。
暂伴月将影，行乐须及春。
我歌月徘徊，我舞影零乱。
醒时同交欢，醉后各分散。(同交欢 一作：相交欢)
永结无情游，相期邈(miǎo)云汉。 

---
## 《宣州谢朓(tiǎo)楼饯别校(jiào)书叔云》
> 李白

弃我去者，昨日之日不可留；
乱我心者，今日之日多烦忧。
长风万里送秋雁，对此可以酣(hān)高楼。
蓬莱文章建安骨，中间小谢又清发(fā)。
俱怀逸兴(xìng)壮思飞，欲上青天揽明月。(揽 一作：览；明月 一作：日月)
抽刀断水水更流，举杯消愁愁更愁。(消愁 一作：销愁)
人生在世不称(chèn)意，明朝(zhāo)散发(fà)弄扁(piān)舟。

---
## 《登高》
> 杜甫

风急天高猿啸哀，渚(zhǔ)清沙白鸟飞回。
无边落木萧萧下，不尽长江滚滚来。
万里悲秋常作客，百年多病独登台。
艰难苦恨繁霜鬓(bìn)，潦倒新停浊(zhuó)酒杯。 

---
## 《蜀相》
> 杜甫

丞相祠堂何处寻？锦官城外柏(bǎi)森森。
映阶碧草自春色，隔叶黄鹂空好(hǎo)音。
三顾频烦天下计，两朝开济老臣心。
出师未捷身先死，长使英雄泪满襟(jīn)。

---
## 《登岳阳楼》
> 杜甫
昔闻洞庭水，今上岳阳楼。
吴楚东南坼(chè)，乾坤日夜浮。
亲朋无一字，老病有孤舟。
戎马关山北，凭轩涕泗(sì)流。

---
## 《月夜》
> 杜甫

今夜鄜(fū)州月，闺中只独看（读平声kān）。（鄜州：今陕西省富县。）
遥怜小儿女，未解忆长安。
香雾云鬟（huán）湿，清辉玉臂寒。
何时倚(yǐ)虚幌(huǎng)，双照泪痕干。 

---
## 《闻官军收河南河北》
> 杜甫

剑外忽传收蓟(jì)北，初闻涕泪满衣裳。
却看妻子愁何在，漫卷(juǎn)诗书喜欲狂。
白日放歌须纵酒，青春作伴好还乡。
即从巴峡穿巫峡，便下襄(xiāng)阳向洛阳。

---
## 《客至》
> 杜甫
舍南舍北皆春水，但见群鸥日日来。
花径不曾缘客扫，蓬门今始为君开。
盘飧(sūn)市远无兼味，樽(zūn)酒家贫只旧醅(pēi)。
肯与邻翁相对饮，隔篱呼取尽余杯。

---
## 	《春望》
> 杜甫

国破山河在，城春草木深。
感时花溅泪，恨别鸟惊心。
烽火连三月，家书抵万金。
白头搔(sāo)更短，浑欲不胜簪(zān)。

---

## 《春夜喜雨》
> 杜甫
好雨知时节，当春乃发生。
随风潜(qián)入夜，润物细无声。
野径云俱黑，江船火独明。
晓看红湿处，花重(zhòng)锦官城。

---
## 《赠卫八处士》
> 杜甫

人生不相见，动如参与商。（参shēn商，二星名）
今夕复何夕，共此灯烛光。
少壮能几时，鬓发各已苍。
访旧半为鬼，惊呼热中肠。
焉知二十载，重上君子堂。
昔别君未婚，儿女忽成行。(成行háng: 儿女众多)
怡然敬父执，问我来何方。
问答乃未已，驱儿罗酒浆。(乃未已 一作：未及已；驱儿 一作：儿女)
夜雨剪春韭，新炊间黄粱。
主称会面难，一举累十觞(shāng)。
十觞亦不醉，感子故意长。
明日隔山岳，世事两茫茫。

---
## 《咏怀古迹》
> 杜甫
群山万壑(hè)赴荆(jīng)门，生长明妃尚有村。
一去紫台连朔(shuò)漠，独留青冢(zhǒng)向黄昏。
画图省(xǐng)识春风面，环珮空归夜月魂。(夜月 一作：月夜)
千载琵琶作胡语，分明怨恨曲中论(lún)。 
	《鹿柴（zhài）》王维
空山不见人，但闻人语响。
返景入深林，复照青苔上。 

---
## 《送元二使安西》
> 王维
渭城朝雨浥(yì)轻尘，客舍青青柳色新。
劝君更尽一杯酒，西出阳关无故人。 
《山居秋暝(míng)》王维
空山新雨后，天气晚来秋。
明月松间照，清泉石上流。
竹喧归浣(huàn)女，莲动下渔舟。
随意春芳歇，王孙自可留。

## 《九月九日忆山东兄弟》
> 王维
独在异乡为异客，每逢佳节倍思亲。
遥知兄弟登高处，遍插茱萸（zhū yú）少一人。 

---
## 《竹里馆》
> 王维

独坐幽篁(huáng)里，弹琴复长啸（xiào）。
深林人不知，明月来相照。

---
## 《赋得古原草送别》 
> 白居易

离离原上草，一岁一枯荣。
野火烧不尽，春风吹又生。
远芳侵古道，晴翠接荒城。
又送王孙去，萋萋满别情。

---
## 《问刘十九》
> 白居易

绿蚁新醅(pēi)酒，红泥小火炉。
晚来天欲雪，能饮一杯无？

---
## 	《琵琶行》
> 白居易

浔(xún)阳江头夜送客，枫叶荻(dí)花秋瑟瑟。
主人下马客在船，举酒欲饮无管弦。
醉不成欢惨将别，别时茫茫江浸(jìn)月。

忽闻水上琵琶声，主人忘归客不发。
寻声暗问弹者谁，琵琶声停欲语迟。
移船相近邀相见，添酒回灯重开宴。
千呼万唤始出来，犹抱琵琶半遮面。
转轴(zhóu)拨弦三两声，未成曲调先有情。
弦(xián)弦掩抑声声思，似诉平生不得志。
低眉信手续续弹，说尽心中无限事。
轻拢慢捻(niǎn)抹(mò)复挑(tiǎo)，初为《霓ní裳cháng》后《六幺》。(六幺 一作：绿腰)
大弦嘈(cáo)嘈如急雨，小弦切切如私语。
嘈嘈切切错杂弹(tán)，大珠小珠落玉盘。
间(jiàn)关莺语花底滑，幽咽(yè)泉流冰下难。
冰泉冷涩(sè)弦凝绝，凝绝不通声暂歇。(暂歇 一作：渐歇)
别有幽愁暗恨生，此时无声胜有声。
银瓶乍破水浆迸(bèng)，铁骑突出刀枪鸣。
曲终收拨当心画，四弦一声如裂帛(bó)。
东船西舫(fǎng)悄无言，唯见江心秋月白(bái,旧时读bó)。

沉吟放拨插弦中，整顿衣裳起敛(liǎn)容。
自言本是京城女，家在虾（há）蟆陵下住。
十三学得琵琶成，名属教坊(fāng)第一部。
曲罢曾教善才服，妆成每被秋娘妒。(服 一作：伏)
五陵年少争缠头，一曲红绡(xiāo)不知数。
钿（diàn）头银篦（bì）击节碎，血色罗裙翻酒污。(银篦 一作：云篦)
今年欢笑复明年，秋月春风等闲度。
弟走从军阿姨死，暮去朝来颜色故。
门前冷落鞍马稀，老大嫁作商人妇。
商人重利轻别离，前月浮梁买茶去。
去来江口守空船，绕船月明江水寒。
夜深忽梦少年事，梦啼妆泪红阑(lán)干。

我闻琵琶已叹息，又闻此语重(chóng)唧唧。
同是天涯沦落人，相逢何必曾相识！
我从去年辞帝京，谪(zhé)居卧病浔阳城。
浔阳地僻无音乐，终岁不闻丝竹声。
住近湓(pén)江地低湿，黄芦苦竹绕宅生。
其间旦暮闻何物？杜鹃啼血(xuè)猿哀鸣。
春江花朝(zhāo)秋月夜，往往取酒还(hái)独倾。
岂无山歌与村笛，呕哑嘲(zhāo)哳(zhā)难为听。
今夜闻君琵琶语，如听仙乐耳暂明。
莫辞更(gèng)坐弹一曲，为君翻作《琵琶行》。

感我此言良久立，却坐促弦弦转(zhuǎn)急。
凄凄不似向前声，满座重(chóng)闻皆掩泣。
座中泣下谁最多？江州司马青衫湿。

---
## 《黄鹤楼》
> 崔颢(hào)

昔人已乘黄鹤去，此地空余黄鹤楼。
黄鹤一去不复返，白云千载空悠悠。
晴川历历汉阳树，芳草萋(qī)萋鹦鹉洲。
日暮乡关何处是？烟波江上使人愁。

---
## 《出塞》又名《凉州词二首·其一》
> 王之涣

黄河远上白云间，一片孤城万仞(rèn)山。
羌(qiāng)笛何须怨杨柳，春风不度玉门关。 

---
## 《登鹳雀楼》
> 王之涣

白日依山尽，黄河入海流。
欲穷千里目，更上一层楼。 

---
## 《出塞》
> 王昌龄

秦时明月汉时关，万里长征人未还。
但使龙城飞将在，不教胡马度阴山。

---
## 《江雪》
> 柳宗元

千山鸟飞绝，万径人踪灭。
孤舟蓑（suō lì）翁，独钓寒江雪。

---
## 《春晓》
> 孟浩然

春眠不觉晓，处处闻啼鸟。
夜来风雨声，花落知多少。

---
## 《山行》
> 杜牧

远上寒山石径斜(xié，旧读xiá)，白云生处有人家。(生处 一作：深处)
停车坐爱枫林晚，霜叶红于二月花。

---
## 《送杜少府之任蜀州》
> 王勃

城阙（què）辅三秦，风烟望五津。
与君离别意，同是宦（huàn）游人。
海内存知己，天涯若比邻。
无为在歧（qí）路，儿女共沾巾。

---
## 《西塞山怀古》
> 刘禹锡

王濬(jùn)楼船下益州，金陵王气黯然收。(王濬 一作：西晋)
千寻铁锁沉江底，一片降幡(fān)出石头。
人世几回伤往事，山形依旧枕寒流。
今逢四海为家日，故垒萧萧芦荻(dí)秋。

---
## 《乌衣巷》
> 刘禹锡

朱雀桥边野草花，乌衣巷口夕阳斜(旧读xiá)。
旧时王谢堂前燕，飞入寻常百姓家。

---
## 《石头城》
> 刘禹锡

山围故国周遭在，潮打空城寂寞回。
淮水东边旧时月，夜深还(huán)过女墙来。

---
## 《登幽州台歌》
> 陈子昂

前不见古人，后不见来者。
念天地之悠悠，独怆（chuàng）然而涕下！

---
## 《凉州词》
> 王翰

葡萄美酒夜光杯，欲饮琵琶马上催。
醉卧沙场君莫笑，古来征战几人回？

---
## 《塞下曲·其三》
> 卢纶
月黑雁飞高，单于（chán yú）夜遁逃。
欲将轻骑逐，大雪满弓刀。

---
## 《别董大》
> 高适
千里黄云白日曛（xūn），北风吹雁雪纷纷。
莫愁前路无知己，天下谁人不识君。

---
## 《夜雨寄北》
> 李商隐

君问归期未有期，巴山夜雨涨秋池。
何当共剪西窗烛，却话巴山夜雨时。	《静夜思》李白
床前明月光，疑是地上霜。
举头望明月，低头思故乡。

---
## 《游子吟》
> 孟郊
慈母手中线，游子身上衣。
临行密密缝，意恐迟迟归。
谁言寸草心，报得三春晖(huī)。

---

## 《无题（相见时难别亦难）》
> 李商隐

相见时难别亦难，东风无力百花残。
春蚕到死丝方尽，蜡炬(jù)成灰泪始干。
晓镜但愁云鬓(bìn)改，夜吟(yín)应觉月光寒。
蓬山此去无多路，青鸟殷(yīn)勤为探看(kān)。(蓬山 一作：蓬莱)

---
## 《枫桥夜泊》
> 张继
月落乌啼(tí)霜满天，江枫渔火对愁眠。
姑苏城外寒山寺，夜半钟声到客船。

---

## 《寻隐者不遇》
> 贾岛

松下问童子，言师采药去。
只在此山中，云深不知处。

---
## 《滁州西涧》
> 韦应物

独怜幽草涧(jiàn)边生，上有黄鹂(lí)深树鸣。
春潮带雨晚来急，野渡(dù)无人舟自横。

---
## 《题破山寺后禅院》
> 常建

清晨入古寺，初日照高林。
曲径通幽处，禅房花木深。(曲 一作：竹)
山光悦鸟性，潭影空人心。
万籁此都寂，但余钟磬（qìng）音。(都寂 一作：俱寂；但余 一作：惟余)

