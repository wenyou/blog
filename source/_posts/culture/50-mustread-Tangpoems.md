---
title: 余秋雨推荐50首必读唐诗
author: Arun
comments: false
date: 2024-08-13 22:50:00
updated: 2024-08-13 22:50:00
tags: 唐诗
categories: [诗词,唐诗]
summary: 小学生学习用余秋雨推荐50首必读唐诗
---


## 《早发白帝城》 
<small> 李白</small>

朝辞白帝彩云间，千里江陵一日还。

两岸猿声啼不住，轻舟已过万重山。

---
## 《静夜思》
<small> 李白</small>

床前明月光，疑是地上霜。

举头望明月，低头思故乡。

---
## 《黄鹤楼送孟浩然之广陵》
<small> 李白</small>

故人西辞黄鹤楼，烟花三月下扬州。

孤帆远影碧空尽，唯见长江天际流。 <small>*(唯 通：惟)*</small>

---
## 《将<small>*（qiāng）*</small>进酒》
<small> 李白</small>

君不见黄河之水天上来，奔流到海不复回。

君不见高堂明镜悲白发，朝如青丝暮成雪。

人生得意须尽欢，莫使金樽<small>*（zūn）*</small>空对月。

天生我材必有用，千金散尽还复来。

烹羊宰牛且为乐，会须一饮三百杯。

岑夫子，丹丘生，将进酒，杯莫停。

与君歌一曲，请君为我倾耳听。<small>*(倾耳听 一作：侧耳听)*</small>

钟鼓馔(zhuàn)玉不足贵，但愿长醉不愿醒。<small>*(不足贵 一作：何足贵；不愿醒 一作：不复醒)*</small>

古来圣贤皆寂寞，惟有饮者留其名。<small>*(古来 一作：自古；惟 通：唯)*</small>

陈王昔时宴平乐<small>*（lè）*</small>，斗酒十千恣<small>*（zì）*</small>欢谑<small>*（xuè）*</small>。

主人何为言少钱，径须沽取对君酌。

五花马、千金裘<small>*(qiú)*</small>，呼儿将<small>*(jiāng)*</small>出换美酒，与尔同销万古愁。

---
## 《送友人》
<small> 李白</small>

青山横北郭，白水绕东城。

此地一为别，孤蓬万里征。

浮云游子意，落日故人情。

挥手自兹去，萧萧班马鸣。 

---
## 《行路难》
<small> 李白</small>

金樽<small>*(zūn)*</small>清酒斗十千，玉盘珍羞直万钱。<small>*(羞 同：馐；直 同：值)*</small>

停杯投箸<small>*(zhù)*</small>不能食，拔剑四顾心茫然。

欲渡黄河冰塞川，将登太行雪满山。<small>*(雪满山 一作：雪暗天)*</small>

闲来垂钓碧溪上，忽复乘舟梦日边。<small>*(碧 一作：坐)*</small>

行路难，行路难，多歧路，今安在？

长风破浪会有时，直挂云帆济沧海。

---
## 《子夜吴歌》秋歌 
<small> 李白</small>

长安一片月，万户捣衣声。

秋风吹不尽，总是玉关情。

何日平胡虏，良人罢远征。 

---
## 《蜀道难》
<small> 李白</small>

噫吁嚱<small>*（yī xū xī）*</small>，危乎高哉<small>*(zāi)*</small>！

蜀道之难，难于上青天！

蚕丛及鱼凫<small>*（fú）*</small>，开国何茫然！

尔来四万八千岁，不与秦塞<small>*(sài)*</small>通人烟。

西当太白有鸟道，可以横绝峨眉巅。

地崩山摧壮士死，然后天梯石栈<small>*(zhàn)*</small>相钩连。

上有六龙回日之高标，下有冲波逆折之回川。

黄鹤之飞尚不得过，猿猱<small>*（náo）*</small>欲度愁攀援。

青泥何盘盘，百步九折萦<small>*（yíng）*</small>岩峦。

扪参<small>*(mén shēn)*</small>历井仰胁息，以手抚膺<small>*(yīng)*</small>坐长叹。
<br>

问君西游何时还？畏途巉<small>*(chán)*</small>岩不可攀。

但见悲鸟号<small>*(háo)*</small>古木，雄飞雌从绕林间。

又闻子规啼夜月，愁空山。

蜀道之难，难于上青天，使人听此凋朱颜！

连峰去天不盈尺，枯松倒挂倚绝壁。

飞湍(tuān)瀑流争喧豗<small>*(huī)*</small>，砯<small>*(pīng)*</small>崖转石万壑<small>*(hè)*</small>雷。

其险也如此，嗟<small>*(jiē)*</small>尔远道之人胡为乎来哉！<small>*(也如此 一作：也若此)*</small>
<br>

剑阁峥嵘而崔嵬<small>*(wéi)*</small>，一夫当关，万夫莫开。

所守或匪<small>*(fēi)*</small>亲，化为狼与豺<small>*(chái)*</small>。

朝避猛虎，夕避长蛇，磨牙吮<small>*(shǔn)*</small>血<small>*(xuè)*</small>，杀人如麻。

锦城虽云乐，不如早还<small>*（huán）*</small>家。

蜀道之难，难于上青天，侧身西望长咨嗟<small>*(zī jiē)*</small>！<small>*(咨嗟：叹息)*</small>

---
## 《月下独酌》
<small> 李白</small>

花间一壶酒，独酌<small>*(zhuó)*</small>无相亲。

举杯邀明月，对影成三人。

月既不解饮，影徒随我身。

暂伴月将影，行乐须及春。

我歌月徘徊，我舞影零乱。

醒时同交欢，醉后各分散。<small>*(同交欢 一作：相交欢)*</small>

永结无情游，相期邈<small>*(miǎo)*</small>云汉。 

---
## 《宣州谢朓<small>*(tiǎo)*</small>楼饯别校<small>*(jiào)*</small>书叔云》
<small> 李白</small>

弃我去者，昨日之日不可留；

乱我心者，今日之日多烦忧。

长风万里送秋雁，对此可以酣<small>*(hān)*</small>高楼。

蓬莱文章建安骨，中间小谢又清发<small>*(fā)*</small>。

俱怀逸兴<small>*(xìng)*</small>壮思飞，欲上青天揽明月。<small>*(揽 一作：览；明月 一作：日月)*</small>

抽刀断水水更流，举杯消愁愁更愁。<small>*(消愁 一作：销愁)*</small>

人生在世不称<small>*(chèn)*</small>意，明朝<small>*(zhāo)*</small>散发<small>*(fà)*</small>弄扁<small>*(piān)*</small>舟。

---
## 《登高》
<small> 杜甫</small>

风急天高猿啸哀，渚<small>*(zhǔ)*</small>清沙白鸟飞回。

无边落木萧萧下，不尽长江滚滚来。

万里悲秋常作客，百年多病独登台。

艰难苦恨繁霜鬓<small>*(bìn)*</small>，潦倒新停浊<small>*(zhuó)*</small>酒杯。 

---
## 	《春望》
<small> 杜甫</small>

国破山河在，城春草木深。

感时花溅泪，恨别鸟惊心。

烽火连三月，家书抵万金。

白头搔<small>*(sāo)*</small>更短，浑欲不胜簪<small>*(zān)*</small>。

---
## 《春夜喜雨》
<small> 杜甫</small>

好雨知时节，当春乃发生。

随风潜<small>*(qián)*</small>入夜，润物细无声。

野径云俱黑，江船火独明。

晓看红湿处，花重<small>*(zhòng)*</small>锦官城。

---
## 《蜀相》
<small> 杜甫</small>

丞相祠堂何处寻？锦官城外柏<small>*(bǎi)*</small>森森。

映阶碧草自春色，隔叶黄鹂空好<small>*(hǎo)*</small>音。

三顾频烦天下计，两朝开济老臣心。

出师未捷身先死，长使英雄泪满襟<small>*(jīn)*</small>。

---
## 《登岳阳楼》
<small> 杜甫</small>

昔闻洞庭水，今上岳阳楼。

吴楚东南坼<small>*(chè)*</small>，乾坤日夜浮。

亲朋无一字，老病有孤舟。

戎马关山北，凭轩涕泗<small>*(sì)*</small>流。

---
## 《月夜》
<small> 杜甫</small>

今夜鄜<small>*(fū)*</small>州月，闺中只独看<small>*（读平声kān）*</small>。<small>*（鄜州：今陕西省富县。）*</small>

遥怜小儿女，未解忆长安。

香雾云鬟<small>*（huán）*</small>湿，清辉玉臂寒。

何时倚<small>*(yǐ)*</small>虚幌<small>*(huǎng)*</small>，双照泪痕干。 

---
## 《闻官军收河南河北》
<small> 杜甫</small>

剑外忽传收蓟<small>*(jì)*</small>北，初闻涕泪满衣裳。

却看妻子愁何在，漫卷<small>*(juǎn)*</small>诗书喜欲狂。

白日放歌须纵酒，青春作伴好还乡。

即从巴峡穿巫峡，便下襄<small>*(xiāng)*</small>阳向洛阳。

---
## 《客至》
<small> 杜甫</small>

舍南舍北皆春水，但见群鸥日日来。

花径不曾缘客扫，蓬门今始为君开。

盘飧<small>*(sūn)*</small>市远无兼味，樽<small>*(zūn)*</small>酒家贫只旧醅<small>*(pēi)*</small>。

肯与邻翁相对饮，隔篱呼取尽余杯。

---
## 《赠卫八处士》
<small> 杜甫</small>

人生不相见，动如参与商。<small>*（参shēn商，二星名）*</small>

今夕复何夕，共此灯烛光。

少壮能几时，鬓发各已苍。

访旧半为鬼，惊呼热中肠。

焉知二十载，重上君子堂。

昔别君未婚，儿女忽成行。<small>*(成行háng: 儿女众多)*</small>

怡然敬父执，问我来何方。

问答乃未已，驱儿罗酒浆。<small>*(乃未已 一作：未及已；驱儿 一作：儿女)*</small>

夜雨剪春韭，新炊间黄粱。

主称会面难，一举累十觞<small>*(shāng)*</small>。

十觞亦不醉，感子故意长。

明日隔山岳，世事两茫茫。

---
## 《咏怀古迹》
<small> 杜甫</small>

群山万壑<small>*(hè)*</small>赴荆<small>*(jīng)*</small>门，生长明妃尚有村。

一去紫台连朔<small>*(shuò)*</small>漠，独留青冢<small>*(zhǒng)*</small>向黄昏。

画图省<small>*(xǐng)*</small>识春风面，环珮空归夜月魂。<small>*(夜月 一作：月夜)*</small>

千载琵琶作胡语，分明怨恨曲中论<small>*(lún)*</small>。 

---
## 《鹿柴（zhài）》
<small> 王维</small>

空山不见人，但闻人语响。

返景入深林，复照青苔上。 

---
## 《送元二使安西》
<small> 王维</small>

渭城朝雨浥<small>*(yì)*</small>轻尘，客舍青青柳色新。

劝君更尽一杯酒，西出阳关无故人。 

---
## 《山居秋暝(míng)》
<small> 王维</small>

空山新雨后，天气晚来秋。

明月松间照，清泉石上流。

竹喧归浣<small>*(huàn)*</small>女，莲动下渔舟。

随意春芳歇，王孙自可留。

---
## 《九月九日忆山东兄弟》
<small> 王维</small>

独在异乡为异客，每逢佳节倍思亲。

遥知兄弟登高处，遍插茱萸<small>*（zhū yú）*</small>少一人。 

---
## 《竹里馆》
<small> 王维</small>

独坐幽篁<small>*(huáng)*</small>里，弹琴复长啸<small>*（xiào）*</small>。

深林人不知，明月来相照。

---
## 《赋得古原草送别》 
<small> 白居易</small>

离离原上草，一岁一枯荣。

野火烧不尽，春风吹又生。

远芳侵古道，晴翠接荒城。

又送王孙去，萋萋满别情。

---
## 《问刘十九》
<small> 白居易</small>

绿蚁新醅<small>*(pēi)*</small>酒，红泥小火炉。

晚来天欲雪，能饮一杯无？

---
## 	《琵琶行》
<small> 白居易</small>

浔<small>*(xún)*</small>阳江头夜送客，枫叶荻<small>*(dí)*</small>花秋瑟瑟。

主人下马客在船，举酒欲饮无管弦。

醉不成欢惨将别，别时茫茫江浸<small>*(jìn)*</small>月。
<br>

忽闻水上琵琶声，主人忘归客不发。

寻声暗问弹者谁，琵琶声停欲语迟。

移船相近邀相见，添酒回灯重开宴。

千呼万唤始出来，犹抱琵琶半遮面。

转轴<small>*(zhóu)*</small>拨弦三两声，未成曲调先有情。

弦<small>*(xián)*</small>弦掩抑声声思，似诉平生不得志。

低眉信手续续弹，说尽心中无限事。

轻拢慢捻<small>*(niǎn)*</small>抹<small>*(mò)*</small>复挑<small>*(tiǎo)*</small>，初为《霓<small>*ní*</small>裳<small>*cháng*</small>》后《六幺》。<small>*(六幺 一作：绿腰)*</small>

大弦嘈<small>*(cáo)*</small>嘈如急雨，小弦切切如私语。

嘈嘈切切错杂弹<small>*(tán)*</small>，大珠小珠落玉盘。

间<small>*(jiàn)*</small>关莺语花底滑，幽咽<small>*(yè)*</small>泉流冰下难。

冰泉冷涩<small>*(sè)*</small>弦凝绝，凝绝不通声暂歇。<small>*(暂歇 一作：渐歇)*</small>

别有幽愁暗恨生，此时无声胜有声。

银瓶乍破水浆迸<small>*(bèng)*</small>，铁骑突出刀枪鸣。

曲终收拨当心画，四弦一声如裂帛<small>*(bó)*</small>。

东船西舫<small>*(fǎng)*</small>悄无言，唯见江心秋月白<small>*(bái,旧时读bó)*</small>。
<br>

沉吟放拨插弦中，整顿衣裳起敛<small>*(liǎn)*</small>容。

自言本是京城女，家在虾<small>*（há）*</small>蟆陵下住。

十三学得琵琶成，名属教坊<small>*(fāng)*</small>第一部。

曲罢曾教善才服，妆成每被秋娘妒。<small>*(服 一作：伏)*</small>

五陵年少争缠头，一曲红绡<small>*(xiāo)*</small>不知数。

钿<small>*（diàn）*</small>头银篦<small>*（bì）*</small>击节碎，血色罗裙翻酒污。<small>*(银篦 一作：云篦)*</small>

今年欢笑复明年，秋月春风等闲度。

弟走从军阿姨死，暮去朝来颜色故。

门前冷落鞍马稀，老大嫁作商人妇。

商人重利轻别离，前月浮梁买茶去。

去来江口守空船，绕船月明江水寒。

夜深忽梦少年事，梦啼妆泪红阑<small>*(lán)*</small>干。
<br>

我闻琵琶已叹息，又闻此语重<small>*(chóng)*</small>唧唧。

同是天涯沦落人，相逢何必曾相识！

我从去年辞帝京，谪<small>*(zhé)*</small>居卧病浔阳城。

浔阳地僻无音乐，终岁不闻丝竹声。

住近湓<small>*(pén)*</small>江地低湿，黄芦苦竹绕宅生。

其间旦暮闻何物？杜鹃啼血<small>*(xuè)*</small>猿哀鸣。

春江花朝<small>*(zhāo)*</small>秋月夜，往往取酒还<small>*(hái)*</small>独倾。

岂无山歌与村笛，呕哑嘲<small>*(zhāo)*</small>哳<small>*(zhā)*</small>难为听。

今夜闻君琵琶语，如听仙乐耳暂明。

莫辞更<small>*(gèng)*</small>坐弹一曲，为君翻作《琵琶行》。
<br>

感我此言良久立，却坐促弦弦转<small>*(zhuǎn)*</small>急。

凄凄不似向前声，满座重<small>*(chóng)*</small>闻皆掩泣。

座中泣下谁最多？江州司马青衫湿。

---
## 《黄鹤楼》
<small> 崔颢<small>*(hào)*</small></small>

昔人已乘黄鹤去，此地空余黄鹤楼。

黄鹤一去不复返，白云千载空悠悠。

晴川历历汉阳树，芳草萋<small>*(qī)*</small>萋鹦鹉洲。

日暮乡关何处是？烟波江上使人愁。

---
## 《出塞》又名《凉州词二首·其一》
<small> 王之涣</small>

黄河远上白云间，一片孤城万仞<small>*(rèn)*</small>山。

羌<small>*(qiāng)*</small>笛何须怨杨柳，春风不度玉门关。 

---
## 《登鹳雀楼》
<small> 王之涣</small>

白日依山尽，黄河入海流。

欲穷千里目，更上一层楼。 

---
## 《出塞》
<small> 王昌龄</small>

秦时明月汉时关，万里长征人未还。

但使龙城飞将在，不教胡马度阴山。

---
## 《江雪》
<small> 柳宗元</small>

千山鸟飞绝，万径人踪灭。

孤舟蓑<small>*（suō lì）*</small>翁，独钓寒江雪。

---
## 《春晓》
<small> 孟浩然</small>

春眠不觉晓，处处闻啼鸟。

夜来风雨声，花落知多少。

---
## 《山行》
<small> 杜牧</small>

远上寒山石径斜<small>*(xié，旧读xiá)*</small>，白云生处有人家。<small>*(生处 一作：深处)*</small>

停车坐爱枫林晚，霜叶红于二月花。

---
## 《送杜少府之任蜀州》
<small> 王勃</small>

城阙<small>*（què）*</small>辅三秦，风烟望五津。

与君离别意，同是宦<small>*（huàn）*</small>游人。

海内存知己，天涯若比邻。

无为在歧<small>*（qí）*</small>路，儿女共沾巾。

---
## 《西塞山怀古》
<small> 刘禹锡</small>

王濬<small>*(jùn)*</small>楼船下益州，金陵王气黯然收。<small>*(王濬 一作：西晋)*</small>

千寻铁锁沉江底，一片降幡<small>*(fān)*</small>出石头。

人世几回伤往事，山形依旧枕寒流。

今逢四海为家日，故垒萧萧芦荻<small>*(dí)*</small>秋。

---
## 《乌衣巷》
<small> 刘禹锡</small>

朱雀桥边野草花，乌衣巷口夕阳斜<small>*(旧读xiá)*</small>。

旧时王谢堂前燕，飞入寻常百姓家。

---
## 《石头城》
<small> 刘禹锡</small>

山围故国周遭在，潮打空城寂寞回。

淮水东边旧时月，夜深还<small>*(huán)*</small>过女墙来。

---
## 《登幽州台歌》
<small> 陈子昂</small>

前不见古人，后不见来者。

念天地之悠悠，独怆<small>*（chuàng）*</small>然而涕下！

---
## 《凉州词》
<small> 王翰</small>

葡萄美酒夜光杯，欲饮琵琶马上催。

醉卧沙场君莫笑，古来征战几人回？

---
## 《塞下曲·其三》
<small> 卢纶</small>

月黑雁飞高，单于<small>*（chán yú）*</small>夜遁逃。

欲将轻骑逐，大雪满弓刀。

---
## 《别董大》
<small> 高适</small>

千里黄云白日曛<small>*（xūn）*</small>，北风吹雁雪纷纷。

莫愁前路无知己，天下谁人不识君。

---
## 《夜雨寄北》
<small> 李商隐</small>

君问归期未有期，巴山夜雨涨秋池。

何当共剪西窗烛，却话巴山夜雨时。	

---
## 《无题（相见时难别亦难）》
<small> 李商隐</small>

相见时难别亦难，东风无力百花残。

春蚕到死丝方尽，蜡炬<small>*(jù)*</small>成灰泪始干。

晓镜但愁云鬓<small>*(bìn)*</small>改，夜吟<small>*(yín)*</small>应觉月光寒。

蓬山此去无多路，青鸟殷<small>*(yīn)*</small>勤为探看<small>*(kān)*</small>。<small>*(蓬山 一作：蓬莱)*</small>

---
## 《游子吟》
<small> 孟郊</small>

慈母手中线，游子身上衣。

临行密密缝，意恐迟迟归。

谁言寸草心，报得三春晖<small>*(huī)*</small>。

---
## 《枫桥夜泊》
<small> 张继</small>

月落乌啼<small>*(tí)*</small>霜满天，江枫渔火对愁眠。

姑苏城外寒山寺，夜半钟声到客船。

---
## 《寻隐者不遇》
<small> 贾岛</small>

松下问童子，言师采药去。

只在此山中，云深不知处。

---
## 《滁州西涧》
<small> 韦应物</small>

独怜幽草涧<small>*(jiàn)*</small>边生，上有黄鹂<small>*(lí)*</small>深树鸣。

春潮带雨晚来急，野渡<small>*(dù)*</small>无人舟自横。

---
## 《题破山寺后禅院》
<small> 常建</small>

清晨入古寺，初日照高林。

曲径通幽处，禅房花木深。<small>*(曲 一作：竹)*</small>

山光悦鸟性，潭影空人心。

万籁此都寂，但余钟磬<small>*（qìng）*</small>音。<small>*(都寂 一作：俱寂；但余 一作：惟余)*</small>
